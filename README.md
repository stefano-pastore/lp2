# Eserciziario di Linguaggi di Programmazione 2

Questo repository nasce con lo scopo di raccogliere tutti gli esercizi fatti per il corso di Linguaggi di Programmazione 2, tenuti dal prof. Marco Faella presso l'Università degli Studi di Napoli "Federico II" durante l'anno accademico 2015/16.

Le esercitazioni sono svolte e verificate mediante la compilazione e l'esecuzione. Le tracce sono accompagnate da soluzioni.

L'eserciziario completo è scaricabile a [questo indirizzo](http://people.na.infn.it/~mfaella/Didattica/LpII/archivio.pdf).

## Come questa raccolta può essermi utile?

In maniera molto semplice: scarica il codice in formato zip. Scompatta e fanne ciò che vuoi. Ricorda che ogni esercizio è accompagnato da un file `README` che contiene tutti i riferimenti per identificarlo.

### La soluzione dell'esercizio non è costituita da codice
Nel file `README-SOL.md` troverai direttamente le soluzioni alle quali sono giunto io, se l'esercizio si presta a più soluzioni nel file `README-SOL-<username>` potrai leggere la soluzione dell'utente con quell'username oppure ci saranno riferimenti ai file che costituiscono la soluzione.

### La soluzione dell'esercizio è costituita da codice
Nella cartella `SOL-<username>` puoi trovare i file java, che costituiscono la soluzione di uno specifico utente.

## Vuoi contribuire ad arricchire l'eserciziario?
Splendido. Devi avere una conoscenza base di Git e dei comandi `add`, `commit` e `push`. Inoltre devi avere Git installato sulla tua macchina e un account su Github. Se vuoi imparare i rudimenti di Git in una manciata di minuti, ti consiglio [questa miniguida](http://rogerdudler.github.io/git-guide/index.it.html) in italiano.

All'interno del tuo account di Github devi creare una fork dell'eserciziario, cioè una tua copia personale. Puoi farlo andando sulla [pagina del mio repository](https://github.com/stefano-pastore/lp2) e premendo sul tasto **Fork**. Tutto il repository sarà copiato nel tuo account personale. Facile, no?

A questo punto aggiungi, modifica, elimina, crea. Fa' quello che vuoi. Ovviamente alla fine di ogni esercizio o modifica, assicurati di fare l'upload dei cambiamenti con `add`, `commit` e `push`. Fino ad ora è il tuo spazio personale ad essere modificato. Ma come sincronizziamo i contenuti? Semplice. Dalla tua pagina, premi su **Pull request**, aggiungi da interfaccia i dettagli delle modifiche che intendi apportare all'originale e premi su **Send pull request**. 

Una breve video-miniguida in inglese è disponibile [qua](https://www.youtube.com/watch?v=YTbRzhQju4c).

## Consistenza dei file
Per mantenere una consistenza di stili e di workflow, cerca di scrivere e salvare i file nella maniera in cui è stato fatto sino ad adesso. In particolare:

- per ogni nuovo esercizio crea una cartella denominata `esercizio_<numero-esercizio>`, dove il numero dell'esercizio è quello alla sinistra di ogni traccia;
- assicurati che nel file `README` ci sia scritto solamente il numero dell'esercizio e la data della traccia;
- se la soluzione all'esercizio non è codice, il file contenente la tua soluzione deve chiamarsi `README-SOL-<username>.md`;
- se la soluzione all'esercizio è codice, crea una cartella chiamata `SOL-<username>` e poni lì la tua soluzione;
- la formattazione del testo delle soluzioni deve uniformarsi a quelle esistenti, prendi spunto dai file già presenti;
- non fare mai l'upload di file compilati o di cui git non può tenere traccia come i file `.class`.

## Ho trovato un errore in un file creato da altri, che faccio?
Se hai un account su Github, puoi lasciare un commento nel box sottostante al file contenente l'errore. Sarà cura dell'autore del file modificare opportunamente i contenuti.